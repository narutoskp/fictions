การเดินทาง
การเดินทางของแต่ละคนมีเป้าหมายไม่เหมือนกัน ต่างคนต่างเดินทางคนละเส้น เช่นเดียวกับฉัน ฉันมีชื่อว่านาลา ตอนนี้ฉันอายุ 22 ปี 
กำลังเรียนคณะเทคโนโลยีสารสนเทศ ชั้นปีสุดท้ายของมหาวิทยาลัยแห่งหนึ่งที่อยู่เหนือสุดของประเทศไทย และมีการเรียนการสอนเป็นภาษาอังกฤษ
และเทอมนี้ก็เป็นเทอมสุดท้ายของการเรียน สำหรับฉันการเรียนเทอมสุดท้ายมันก็ไม่สุดท้าย 
เพราะฉันเองก็ยังมองไม่เห็นหนทางในอนาคตของฉันเลยว่า ฉันเรียนมาทางสายนี้แล้วฉันจะไปทำงานอะไร
ฉันไม่เก่งในเรื่องของการเขียนโปรแกรม เขียนเว็บก็พอได้ แต่ภาษาที่เขียนเป็นภาษาที่ทุกคนได้ยินแล้วฉันดูด้อยไปเลย
แต่ฉันว่าฉันชอบในเรื่องการจัดการ อย่างเช่น E-commerse หรือ สิ่งที่เกี่ยวข้องกับการตลาด ฉันรู้สึกว่ามันน่าสนุก มันเป็นเรื่องที่ฟังดูง่ายแต่ไม่ง่ายเลย
อาจจะเป็นเพราะว่าอาจารย์สอนแล้วเรา มองเห็นภาพไปกับอาจารย์ หรืออาจจะเป็นเพราะเรียนเป็นภาษาไทย ในเทอมนี้จะต้องออกไปฝึกงานหรือเรียกว่าสหกิจศึกษา
ในเทอมที่แล้วฉันลำบากใจมากที่จะต้องเลือกว่าจะฝึกงานในส่วนไหน ที่ไหน ฉันกลัวการที่ต้องเผชิญหน้ากับสิ่งที่เราไม่ถนัด แต่ฉันก็ผ่านจุดๆนั้นมาได้
"พรุ่งนี้แล้วสินะ ฉันจะต้องไปฝึกงานแล้ว" ฉันบ่นกับตัวเอง พรุ่งนี้เป็นวันแรกของการฝึกงานของฉัน แต่สำหรับเพื่อนคนอื่นๆเป็นอาทิตย์ที่สองของการฝึกงาน ไม่ต้องแปลกใจฉันมีธุระที่ต้องสะสางนิดหน่อยเลยมาฝึกงานช้ากว่าเพื่อนๆ ฉันนึกคิดไปพลางๆ แล้วก็เผลอหลับไป
"กริ๊ง กริ๊ง กริ๊ง" เสียงนาฬิกาปลุกของฉันดังขึ้น ฉันก็เอื้อมมือไปกดปิด "เช้าแล้วหรอเนี่ย" ฉันบ่น แล้วก็ลุกไปอาบน้ำ เวลาผ่านไปสักพัก ฉันก็อาบน้ำเสร็จ "กี่โมงแล้วเนี่ย ที่ทำงานก็ไม่เคยมา ฉันจะไปทันมั๊ยเนี่ย" ฉันบ่นไป พร้อมกับแต่งตัว เวลาผ่านไปเกือบสิบนาที "ตายแน่เลย หกโมงครึ่งแล้วฉันยังไม่ออกจากหอเลย จะไปขึ้นรถทันมั๊ยเนี่ย" ด้วยความที่ฉันอยู่หอพักที่ไกลจากที่ฝึกงานมาก ฉันก็ต้องตื่นเช้า และก็ต้องทำเวลา เมื่อฉันมาถึงที่บริษัท ฉันเดินเข้ามาอย่าง งงๆ ฉันต้องเดินไปทางไหน ประตูอยู่ไหน ฉันก็ดูนาฬิากา "หอยหลอด จะเก้าโมงแล้ว" ฉันก็หยิบโทรศัพท์ขึ้นมาแล้วโทรหาเพื่อนที่ฝึกงานด้วยกัน ซึ่งฉันไม่รู้จักใครเลย ถึงแม้ฉันจะเคยคุยใน Facebook มาก่อนก็ตาม แต่ฉันก็รู้สึกสนิทกับเพื่อนคนหนึ่งอยู่นะ เขาชื่อ ...ต้น...   ฉันตัดสินใจโทรหาเขา "ฮัลโหลต้น ฉันนาลานะ ฉันต้องเข้าประตูตรงไหน"ฉันพูด "เดินเข้ามาเลยๆ"เสียงจากปลายสาย ฉันก็เดินเข้าประตูมา ฉันทำตัวไม่ถูก ตื่นเต้นมากเลย "สวัสดีค่ะ จะต้องไปฝึกงานที่ไหนหรอคะ" ฉันพูด แล้วก็มองไปรอบๆไม่มีใครเลย มีแต่พี่สามคน "แล้วเพื่อนหายไปไหนกันหมด"ฉันคิดในใจ แล้วพี่ผู้ชายคนหนึ่งก็พาชั้นขึ้นไปที่ชั้นที่สอง "พี่พาเพื่อนมาเพิ่ม รู้จักกันยัง"พี่ผู้ชายพูด "รู้จักแล้วครับ" เพื่อนคนหนึ่งพูด "ทำความรู้จักกันด้วยนะ"พี่ผู้ชายพูด "ครับ/ค่ะ" เพื่อนๆตอบรับ ฉันรู้สึกเกร็งๆ ไม่กล้าทำอะไรมาก
นี่แหละคือความทรงจำวันแรกของการได้ไปฝึกงาน มันคือความทรงจำที่ดี ที่ได้เจอเพื่อนๆที่ดีในที่ฝึกงาน กว่าจะผ่านวันแรกจนถึงวันนี้ ฉันก็ได้รู้ว่าทางที่ฉันจะเลือกเดินคือทางไหน และฉันได้รู้แล้วว่าเป้าหมายในชีวิตฉัน ฉันต้องการอะไร


